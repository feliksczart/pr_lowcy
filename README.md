# Łowcy Nagród
Ludzkość opanowała układ słoneczny, ale nie własne, kryminalne popędy. Liczni przestępcy napadają na spokojnych górników i handlarzy. Ich łapaniem zajmują się zespoły łowców nagród, tradycyjnie złożone z ex-policjanta lubiącego drzewka bonsai, przystojnego żigolaka o sztucznym oku, pięknej ex-przestępczyni, dziecka-komputerowego geniusza o nieokreślonej płci oraz psa Eina. Przed wyruszeniem w podróż muszą się więc dyskretnie zaopatrzyć w odpowiedni sprzęt: psie żarcie, komputery, nawóz dla drzewek bonsai itd - oraz, oczywiście, najtańsze samonaprowadzające rakiety i amunicję. W tym celu zaopatrują się w sklepie, w którym naraz może przebywać nie więcej, niż S łowców.

Dane są N procesów reprezentujące łowców nagród oraz Z procesów-zleceniodawców, co pewien czas rozgłaszających zlecenia do procesów-łowców. Łowcy zdobywają zlecenie, następnie ubiegają się o dostęp do sklepu o pojemności S. W sklepie przebywają jakiś czas (dość długo, ale nie wiadomo jak długo), następnie wyruszają na wyprawę. Procesy-zleceniodawcy mają ograniczenie od góry HM na liczbę niewykonanych zleceń; jeżeli nagromadzi się zbyt dużo niewykonanych zleceń, przestają generować nowe zlecenia, póki ich liczba nie spadnie poniżej LM.
